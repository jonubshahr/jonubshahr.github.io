---
layout: post
title: درباره
permalink: /about/
---
جنوب‌شهر عرصه‌ای است برای تعامل دوطرفه هسته «خوانش شهرهاي ایران از منظر مطالعات شهرهاي جنوب» با مخاطبان خود. این هسته در دانشگاه تهران با دغدغه بسط نگاه انتقادی به روند تقریباً یک سویه تولید، توزیع و ارزیابی دانش از«جهان شمال» به عرصه نظر و عمل شهرسازی در ایران شکل گرفته‌است.
اصطلاح «جنوب» در پی بازتولید دوگانه شمال/جنوب نیست، بلکه یک انگاره – استعاره است که در زمان معاصر به عنوان ابزاری تاکتیکی، تحلیلی و سیاسی در پروژه تغییر مسیر تولید دانش به کار می‌رود. به این ترتیب انگاره جنوب ناظر است به نگاهی متفاوت و نه جغرافیایی متفاوت. از طرف دیگر استعاره جنوب ناظر است بر آن دسته از ساکنان شهرها که صدایشان شنیده نمی‌شود، چه در شمال و چه در جنوب جغرافیایی جهان.
جنوب‌شهر یک عرصه همکارانه و بینارشته‌ای است برای تولید دانش، مستندسازی و تحلیل رویدادها ، سیاست‌ها، برنامه‌های شهری از منظر مطالعات جهان جنوب و نیز اقدام در جهت ؟؟؟  جنوب‌شهر در جهت چشم‌انداز خود برای تقویت مطالعات بومی شهری گام برمی‌دارد و متعهد به تلاش در جهت کاهش ناعدالتی‌ها در سیاست‌ها و برنامه‌های شهری همراه با و برای مردم و شنیده شدن صدای بی‌صدایان است.

## اهداف اجرایی ما
-	تولید و انتشار دانش موثر در اشکال مختلف تحقیقاتی یا مستندسازی به خصوص در زمینه چالش‌های مهم شهرهای ایران
-	تقویت تعامل و یادگیری چندجانبه بین محققان، حرفه‌مندان، دانشجویان و فعالان شهری داخل و خارج کشور
-	درگیر کردن مخاطبان مختلف در زمینه اطلاع‌رسانی و بحث انتقادی در مورد سیاست‌ها و برنامه‌های شهری جاری
-	ایفای نقش اجتماعی برای استیفاء حقوق افرادی که در پروژه‌های شهری بالا به پایین نادیده انگاشته می‌شوند.
-	استفاده از روش‌های متنوع و نوآورانه برای تولید دانش بومی در عرصه مطالعات شهری

## شکل‌گیری جنوب‌شهر
جنوب‌شهر در شکل اولیه آن با توجه به نیاز مبرم به ایجاد تغییر و تحول در عرصه عمل و نظر شهرسازی با همفکری دوست عزیزمان دکتر اشکان رضوانی نراقی؛ مرتضی‌هادی جابری مقدم؛  مژگان طاهری تفتی و علی طیبی برای هم‌افزایی کارهایشان در زمینه تحقیق و اقدامات شهری با دغدغه‌هایی مشترک شکل گرفت. برای رسمیت گرفتن این همکاری هسته مطالعاتی «خوانش شهرهاي ایران از منظر مطالعات شهرهاي جنوب» در دانشگاه تهران در سال 1400 شکل گرفت. با رفتن اشکان عزیز، فرشاد نوریان و شهاب‌الدین کرمانشاهی هر دو از دانشگاه تهران به این جمع پیوستند.
جنوب‌شهر به طور پیوسته در پی گسترش تیم خود از تخصص‌های مختلف و از عرصه‌های مختلف نظر، حرفه و فعالین و از شهرهای مختلف سرزمین عزیزمان است. درصورتیکه تمایل به پیوستن به تیم ما دارید ....
